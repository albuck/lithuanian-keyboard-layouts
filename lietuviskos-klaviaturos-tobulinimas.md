
# Tolimesnis lietuviškos kompiuterio klaviatūros tobulinimas ir nauraštis

Kompiuterinės klaviatūros įėjo į mūsų gyvenimus ilgam, daugeliui žmonių tai yra svarbi darbo, mokymosi bei pramogos priemonė. Klaviatūros reikšmė ateityje tik didės. Klaviatūros patogumas yra svarbus darbo našumui bei sveikatai.

Lietuviški klaviatūros išdėstymai _Ratisė_ ir _LEKP_ leidžia lietuvių kalbai pasiekti ženkliai didesnį patogumą ir našumą informacinėse technologijose.

Manau, kad lolimesnis lietuviškos kompiuterio klaviatūros išdėstymo tobulinimas jau yra neįmanomas be lietuviško raidyno ir rašybos šiokio tokio patvarkymo ir tobulinimo.

Turėti klaviatūroje 35 raides yra per daug, o kelti angliškas raides į trečiąjį lygį yra nepriimtina dėl skaitmeninės įrangos vartojimo ypatumų bei anglų kalbos įsigalėjimo kaip papildomos kalbos. Taigi, išeitis būtų mažinti raidžių kiekį, įtraukiant angliškas raides į lietuvišką raidyną vietoje kai kurių lietuviškų raidžių bei darant kelis kitus rašybos patobulinimus.

Reikalingi minimalūs lietuviško raidyno bei rašybos patvarkymai-patobulinimai.

__Raidyno keitimai:__

- _C_ keičiama į dviraidį _TS_ (išskyrus įeinantį į dviraidį _CH_; skoliniuose _C_ galėtų būti skaitoma kaip ⟨ts⟩ arba naujoviškai kaip ⟨š⟩, pvz.: _citrina_ ⟨tsitrina⟩ arba ⟨šitrina⟩);
- _Š_ keičiama į _C_;
- _Ž_ keičiama į _X_;
- _Č_, _Š_ ir _Ž_ raidės išimamos iš lietuviško raidyno;
- _Ł_ — pridedama papildoma raidė tarminei rašybai, skirta žymėti tarminį kietąjį _L_ prieš priešakinius balsius, pvz.: _saulałė_.

__Rašybos keitimai:__

- suminkštėjusio _t+i(j)_ rašymas dviraidžiu _či_ keičiamas į _ti_ (tai būtų kilminė rašyba, dviraidžio skaitymas esant reikalui galėtų priklausyti nuo tarmės), būnantis žodžio gale minkštasis _č_ rašomas dviraidžiu _tj_, pvz.: _matiau_ ⟨mačiau⟩, _ypatj_ ⟨ypač⟩;
- suminkštėjusio _d+i(j)_ rašymas triraidžiu _dži_ keičiamas į _di_ (tai būtų kilminė rašyba, esant reikalui skaitymas galėtų priklausyti nuo tarmės), pvz.: _gaudiau_ ⟨gaudžiau⟩;
- _č_ nekilęs iš suminkštėjusio _t_ keičiamas į _tc_ ⟨tš⟩ arba tiesiog į _c_ ⟨š⟩ (kas dažnai ir yra žodžio tarimo variantu, pvz.: _gincas_ ⟨ginčas/ginšas⟩);

Taip naujasis lietuviškas raidynas turėtų 30 raidžių, bei dvi papildomas užsienines raides ir vieną tarminę (kietąjį _ł_ dedamą į trečiąjį klaviatūrų išdėstymų lygį):

_A Ą B C D E Ę Ė F G H I Į Y J K L (Ł) M N O P (Q) R S T U Ų Ū V (W) X Z_.

Nauraštinio teksto pavyzdys: [Brisiaus Galas, Jonas Biliūnas](brisiaus-galas-nauractiu.txt) 

__Pastabos.__ Raidžių [C](https://en.wikipedia.org/wiki/C) ir [X](https://en.wikipedia.org/wiki/X) skaitymas kaip ⟨š⟩ ir ⟨ž⟩ nėra koks naujoviškas negirdėtas dalykas, toks šių raidžių skaitymas esti kai kuriose kalbose. Kiti tokio rašybos patvarkymo privalumai: šiek tiek sumažėja raidžių skaičius tame pačiame tekste; pagreitėja rašymas ranka (papildomų ženklelių dėliojimas ant raidžių lėtina rašymą); „šveplas“ rašymo būdas išnyksta kaip reiškinys; pasidaro nuoseklesnė ir aiškesnė kaitomų žodžių šaknų rašyba; naujoji rašyba yra draugiškesnė lietuvių kalbos tarmėms neiškeliant vienos kurios. Nesant galimybei ir esant būtinybei užrašyti ypatingąsias lietuviškas balses galima dviraidžiais: _ą_ — _ah_, _ę_ — _eh_, _ė_ — _ee_, _į_ — _ih_, _ų_ — _uh_, _ū_ — _uu_, pvz.: _kah_ ⟨ką⟩, _buveh_ ⟨buvę⟩, _leelee_ ⟨lėlė⟩, _jih_ ⟨jį⟩, _juh_ ⟨jų⟩, _juura_ ⟨jūra⟩.

-----------------------------------------

+ [Į pradžią](README.md)
